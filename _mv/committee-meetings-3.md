---
title: Procedures & Record Keeping
subtitle: Understanding how to use the committee guidance for the Maldives Parliament
tags: 
author: bryce
---

<h2>ކޮމިޓީގެ އިޖުރާއަތްތައް</h2>

<ol>
<li>ކޮމިޓީގެ ނިންމުންތައް ނިންމުމުގައި ވީވަރަކުން މަސައްކަތްކުރަންވާނީ ހުރިހާ މެމްބަރުންގެ އެއްބަސްވުމާއެކުގައެވެ. ދެބައިވެފައިވާ ކޮމިޓީއަކަށް މަސައްކަތްތައް ހަރުދަނާކަމާއެކު ކުރިއަށް ނުގެންދެވޭނެއެވެ. ހުރިހާ މެމްބަރުންގެ އެއްބަސްވުމާއެކު ކަންކކަން ކުރިއަށްގެންދާނަމަ، ކޮމިޓީގެ ރަސްމީ ވޯޓަށް އެހުމަކާނުލާ، ނުރަސްމީކޮށްވެސް މަސައްކަތް ކުރިއަށް ގެންދެވޭނެއެވެ. އެއާއެކު ވަގުތު ސަލާމަތްކުރެވި، ކޮމިޓީގެ މެދުގައި އެއް އަމާޒަކަށް އެކުގައި މަސައްކަތްކުރުމުގެ ރޫހު އާލާވެގެންދެއެވެ. އަދި ކޮމިޓީގެ މެދުގައި ހިޔާލު ތަފާތުވިޔަސް، މައްސަލަތައް ނުރަސްމީކޮށް ހައްލުކުރެވި، ނުވަތަ ރަސްމީ ވޯޓަކާނުލާ ގިނަ މެމްބަރުންގެ ހިޔާލަށް އެއްބަސްވުމުގެ ފުރުސަތު ލިބިގެންދެއެވެ. </li>
</ol>

<ol start="2">
<li>މިހެން ކަން އޮތްނަމަވެސް، ހާމަކަމާއެކު މަސައްކަތް ކުރިއަށް ގެންދިއުމުގެ ބޭނުމަށް ބައެއް ކަންކަން ރަސްމީ ވޯޓަކުން ނިންމައި، އެ ނިންމުން ރިކޯޑުކުރުމަކީ އެންމެ އެކަށީގެންވާ ގޮތެވެ. މިފަދަ ކަންކަމުގެ ތެރޭގައި އަންނަނިވި ކަންކަން ހިމެނެއެވެ: </li>
</ol>
<ul>
<li>ރިޕޯޓުތައް އެއްބަސްކުރުން</li>
<li>ބިލު އަދި ބިލުތަކަށް ގެންނަން ބޭނުންވާ އިސްލާހުތައް އެއްބަސްކުރުން</li>
<li>މަގާމުތަކަށް އައްޔަނުކުރުމަށް ހުށަހެޅުފައިވާ ނަން ފާސްކުރުން</li>
<li>ދައުލަތުގެ ފައިސާއާގުޅޭ ކަންކަމާބެހޭ ނިންމުންތައް </li>
<li>///</li>
</ul>
<ol start="3">
<li>އާންމުގޮތެއްގައި މި ނިންމުންތައް ނިންމަނީ ވޯޓަކާނުލައެވެ. ނަމަވެސް ބައެއް ހާލަތްތަކުގައި – ގިނަ މެމްބަރުންގެ ވިސްނުންހުރި ގޮތް ސާފުނުވާ ހާލަތްތައް ނުވަތަ ކޮމިޓީގެ މެމްބަރެއްގެ ވިސްނުން އަޣުލަބިއްޔަތާ ހިލާފުކަން ރިކޯޑުން ސާބިތުކުރުމަށް ބޭނުންވާ ހާލަތްތަކުގައި – ކޮމިޓީއިން ވޯޓަކަށް އަހަންޖެހިދާނެއެވެ. ކޮމިޓީގެ މުގައްރިރު ވޯޓުގައި ބައިވެރިވާނީ ހަމައެކަނި ދެފަރާތަށް އެއްވަރަކަށް ވޯޓުލިބި ގޮތެއް ނިންމުމަށް މުގައްރިރުގެ ވޯޓު ބޭނުންވާ ހާލަތްތަކަގައެވެ. އިތުރު މެމްބަރުން ހާޒިރުވަންދެން ކޮމިޓީގެ ވޯޓެއް ލަސްކުރުމުގެ އިހުތިޔާރު މުގައްރިރަށް ލިބިގެންވެއެވެ. </li>
<li>ވޯޓަކަށް އަހާނަމަ އާންމުގޮތެއްގައި އަމަލުކުރަނީ އަންނަނިވި އުސޫލުތަކާ އެއްގޮތަށެވެ: </li>
</ol>
<ul>
<li>ކޮމިޓީއަށް މެމްބަރުން ސުވާލެއް ހުށަހެޅުން</li>
<li>މުގައްރިރު ކޮމިޓީއަށް ސުވާލު ހުޅުވާލައި، ފުރަތަމަ އެއްކޮޅަށް ވޯޓުލުމަށް އެދޭނަމަ އަތްނެގުމަށް، އެއަށްފަހު ދެކޮޅަށް ވޯޓުލުމަށް އެދޭނަމަ އަތް ނެގުމަށް އެހުން </li>
<li>މެމްބަރުން ބޭނުންނަމަ ވަކި ކޮޅަކަށް ވޯޓު ނުދިނުމުގެ އިހުތިޔާރު ލިބިގެންވެއެވެ. </li>
<li>ކޮމިޓީގެ އިދާރީ މުވައްޒަފު މެމްބަރުން ވޯޓުދިން ގޮތް ރިކޯޑުކުރުން </li>
<li>މުގައްރިރު ވޯޓުގެ ނަތީޖާއާއެކު، ވޯޓުން ފާސްވި ގޮތް ހާމަކުރުން </li>
</ul>

<h2>ކޮމިޓީގެ ނިންމުންތަކުގެ ރިކޯޑު</h2>

<ol start="5">
<li>ކޮންމެ ކޮމިޓީ ބައްދަލުވުމެއްގެ އޯޑިއޯ ރިކޯޑުކޮށް އަދި ދެކެވުނު ވާހަކަތަކުގެ ލިޔުމުގެ ރިކޯޑު ހާމަކުރެވޭނެއެވެ. އަދި ކޮމިޓީގެ އިދާރީ މުވައްޒަފު ބައްދަލުވުން ހިނގާދިޔަގޮތުގެ ހުލާސާއަކާއި ނިންމި ނިންމުންތައް ފާހަގަކޮށްފައިވާ ލިޔުމެއް ހާމަކުރާނެއެވެ. </li>
</ol>

<h2>ނުރަސްމީ ބައްދަލުވުންތައް</h2>

<ol start="6">
<li>ކޮމިޓީގެ ރަސްމީ ބައްދަލުވުންތަކުގެ އިތުރުން، ކޮމިޓީގެ ރަސްމީ ބައްދަލުވުންތަކަށް ތައްޔާރުވުމުގެ ގޮތުން، ނުވަތަ މައްސަލައަކާ ގުޅޭގޮތުން މަޝްވަރާކުރުމަށް، ނުވަތަ ކޮމިޓީގެ ތަމްރީނަކަށް، ނުރަސްމީ ބައްދަލުވުންތައް މުގައްރިރަށް ކުރިއަށް ގެންދެވިދާނެއެވެ. މިގޮތަށް  ބާއްވާ ނުރަސްމީ ބައްދަލުވުންތައް މަޖިލީހުގައި ނުވަތަ އެހެން ތަނެއްގައި ނުވަތަ ބަޔާންހޯދުމަށް ކުރެވޭ ޒިޔާރަތެއްގައިވެސް ބޭއްވިދާނެއެވެ. ކޮމިޓީގެ ނިންމުމަކަށް ބޭނުންވާ ކަމެއް މިފަދަ ނުރަސްމީ ބައްދަލުވުމެއްގައި ނުނިންމޭނެއެވެ. އަދި މަޖިލީހުގެ އިމްތިޔާޒުވެސް މިފަދަ ބައްދަލުވުންތަކުގައި ނުހިނގާނެއެވެ. މިފަދަ ނުރަސްމީ ބައްދަލުވުންތަކުގައި ކޯރަމް ހަމަކުރާކަށް ނުޖެހޭނެއެވެ. އަދި އާންމު ރައްޔިތުންނަށާއި މީޑިއާއަށް ހުޅުވާލާކަށްވެސް ނުޖެހޭނެއެވެ. </li>
<li>އެއް ކޮމިޓީއަށްވުރެ ގިނަ ކޮމިޓީއަކުން އެކުގައި ނުރަސްމީ ބައްދަލުވުން ބޭއްވިދާނެއެވެ. މިސާލަކަށް އަމަލުކުރާނެ އުސޫލުތައް ކަނޑައެޅުމަށް އެކުގައި ބައްދަލުކުރުން. </li>
</ol>

