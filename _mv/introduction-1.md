---
title: ތައާރަފު
subtitle: 
tags: 
author: bryce

---

<img src="../../uploads/docs-banner-1.jpg" alt="Banner" width="755" height="263">

<div dir="rtl">

<p>މި ލިޔުމަކީ ރައްޔިތުންގެ މަޖިލީހުގެ ކޮމިޓީތަކަށް އައްޔަންކުރެވިފައިވާ މެމްބަރުންގެ ބޭނުމަށް ތައްޔާރުކުރެވިފައިވާ ލިޔުމެކެވެ. ހަމައެހެންމެ ކޮމިޓީތަކުގެ މުވައްޒަފުންނަށާއި، ކޮމިޓީތަކުގެ މަސައްކަތްތަކާމެދު ޝައުގުވެރިވާ ފަރާތްތަކަށްވެސް ބޭނުންތެރި ލިޔުމެކެވެ.</p>
<p>ކޮމިޓީތަކުގެ މަސައްކަތްތަކަކީ ކޮންމެ ހަރުދަނާ ބަރުލަމާނީ ޑިމޮކްރަސީއެއްގައިމެ މުހިންމު ދައުރެއް އަދާކުރާ މަސައްކަތެކެވެ. ކޮމިޓީތައް މެދުވެރިކޮށް މަޖިލީހުގެ ފަރާތުން ރައްޔިތުންގެ ފައިދާއަށް ގިނަގުނަ މަސައްކަތްތަކެއް ކުރުމަށް ފުރުސަތު ލިބިގެންދެއެވެ. ބައެއް ކޮމިޓީތަކުން ސަރުކާރުގެ މަސްއޫލިއްޔަތު އަދާކުރާ މިންވަރު ބަލާއިރު، އެހެން ކޮމިޓީތަކުން މަޖިލީހާބެހޭ މައްސަލަތައް ބަލައެވެ.</p>
<p>ކޮމިޓީތަކުގެ މަސައްކަތްތަކަކީ އެކިއެކި ޕާޓީތަކަށް ނިސްބަތްވާ މެމްބަރުން އެކުގައި ގައުމީ މަސްލަހަތު އިސްކޮށް މަސައްކަތްކުރުމަށާއި، ތަޖުރިބާ ހޯދުމަށާއި، މީޑިއާ ޕްރޮފައިލް ރަނގަޅުކުރުމަށާއި، ހަރުދަނާކަމާއެކު ދައުލަތް ހިންގުމަށް ލިބޭ ފުރުސަތެކެވެ. </p>
<p>މި ލިޔުން ތައްޔާރުކޮށްފައިވަނީ ވެސްޓްމިންސްޓަރ ފައުންޑޭޝަން ފޯރ ޑިމޮކްރަސީގެ ލަފައާއެކު މަޖިލީހުގެ މުވައްޒަފުންނެވެ. </p>


</div>

