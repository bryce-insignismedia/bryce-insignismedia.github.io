---
title: Agenda, Quorum & Attendance
subtitle: Understanding how to use the committee guidance for the Maldives Parliament
tags: 
author: bryce
---


<h3>އެޖެންޑާ ކަނޑައެޅުން</h3>
<ol>
<li>ކޮންމެ ބައްދަލުވުމެއްގެ އެޖެންޑާ ކަނޑައަޅާނީ ކޮމިޓީގެ މުގައްރިރެވެ. (އެހެން މެމްބަރުން އެޖެންޑާގައި ހިމެނުމަށް ބޭނުންވާ ކަންކަން ފާހަގަކުރެވިދާނެއެވެ). </li>
</ol>

<h3>އާންމުކޮށް ހުޅުވާލެވިފައިވާ އަދި ސިއްރު ބައްދަލުވުންތައް</h3>
<ol start="2">
<li>ކޮމިޓީގެ ބައްދަލުވުންތައް އާންމުކޮށް ކުރިއަށް ގެންދާނީ އާންމުކޮށް މީޑިއާތަކަށް ހުޅުވާލެވިގެން ކަމުގައިވީ ނަމަވެސް ކޮމިޓީގެ ބައްދަލުވުންތައް ސިއްރުކުރަން ކޮމިޓީއަށް ނިންމިދާނެއެވެ. ގައުމީ ސަލާމަތަށްޓަކައި، ނުވަތަ އާންމު ރައްޔިތުންގެ މަސްލަހަތަށްޓަކައި، ނުވަތަ އަމިއްލަ ފަރުދެއްގެ އަބުރަށް ގެއްލުން ލިބޭފަދަ ކަމެއް އާންމުކުރެވިދާނެކަމުގެ ފުރުސަތެއް އޮތް ކަމަށް އެކަށީގެންވާ މިންވަރަކަށް ގަބޫލުކުރެވޭ ހާލަތްތަކުގައި، އާންމު ރައްޔިތުންނާއި މީޑިއާތަކަށް ބައްދަލުވުން ސިއްރުކުރުމުގެ އިހުތިޔާރު ކޮމިޓީއަށް ލިބިގެންވެއެވެ. </li>

<h3>ކޯރަމް</h3>
<ol start="3">
<li>ކޯރަމް ހަމަނުވާނަމަ ކޮމިޓީގެ ބައްދަލުވުމެއް ނުބޭއްވޭނެއެވެ. ކޮމިޓީއަށް ކޯރަމް ކަނޑައެޅުމުގެ އިހުތިޔާރު އޮތްކަމުގައިވިޔަސް އެ އަދަދު ކޮމިޓީގެ މެމްބަރުންގެ ތިން ބައިކުޅަ އެއްބަޔަށްވުރެ މަދުވެގެން ނުވާނެއެވެ. އެކިއެކި ބޭނުމަށް ކޯރަމްގެ އަދަދު ތަފާތުކުރުމަށްވެސް ކޮމިޓީއަށް ނިންމިދާނެއެވެ. މިސާލަކަށް ކޮމިޓީގެ ރިޕޯޓެއް އެއްބަސްވުމަށް ކޯރަމްއަކީ މަދުވެގެން މެމްބަރުންގެ ދެބައިކުޅަ އެއްބައި ކަމަށް ކަނޑައެޅިދާނެއެވެ. އާންމު ގޮތެއްގައި ކޯރަމް ކަނޑައަޅަނީ ކޮމިޓީގެ ފުރަތަމަ ބައްދަލުވުމުގައެވެ. </li>
</ol>

<h3>އެހެން މެމްބަރުން ބައިވެރިވުން</h3>
<ol start="4">
<li>ބައްދަލުވުން ސިއްރުނޫން ކަމުގައިވާނަމަ މަޖިލީހުގެ އެހެން މެމްބަރުންނަށް ކޮމިޓީގެ ބައްދަލުވުންތަކުގައި ބައިވެރިވެވިދާނެއެވެ. މުގައްރިރުގެ އިޒުނައާއެކު އެމެމްބަރުންނަށް ބައްދަލުވުމުގައި ބައިވެރިވެވިދާނެއެވެ. ނަމަވެސް އެއްވެސް ވޯޓެއްގައި ބައިވެރިއެއްނުވެވޭނެއެވެ. </li>
</ol>


