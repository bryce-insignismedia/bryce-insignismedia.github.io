---
title: ބައްދަލުވުންތަކުގެ ވަގުތު، ތަން އަދި މަގްސަދު
subtitle:
tags: featured
author: bryce
---

<img src="../../uploads/docs-banner-3.jpg" alt="Banner" width="755" height="263">

<h3>ވަގުތު</h3>

<ol>
<li>ކޮމިޓީގެ ބައްދަލުވުންތައް ބާއްވާނެ ވަގުތު ކަނޑައެޅުމުގެ މިނިވަންކަން ކޮމިޓީތަކަށް ލިބިގެންވެއެވެ. މަޖިލިސްގެ ބައްދަލުވުމެއް އޮންނަ ދުވަހަކާ ދިމާކޮށް ކޮމިޓީގެ ބައްދަލުވުންތައް ތާވަލުކުރުން ފަސޭހަވާނެއެވެ. ނަމަވެސް ކޮމިޓީއިން ކަނޑައަޅާ ކޮންމެ ވަގުތެއްގައިވެސް ބައްދަލުވުން ބޭއްވިދާނެއެވެ. މަޖިލިހުގެ ގަވާއިދުގައިވާ ގޮތުން ކޮންމެ ކޮމިޓީއެއްވެސް ކޮންމެ ދެ ހަފްތާއެއްގެ ތެރެއިން 1 ދުވަހު ބައްދަލުވުން ބާއްވަން ޖެހޭނެއެވެ. އާންމުކޮށް ބައްދަލުވުންތަކުގެ ދިގުމިނަކީ ދޮޅު ގަޑިއިރެވެ. </li>
<li>މަޖިލިހުގެ ގަވާއިދުގެ 140 ވަނަ މާއްދާގެ ދަށުން، ކޮމިޓީގެ ހާއްސަ ބައްދަލުވުމެއް ބޭއްވުމަށް އެދޭނަމަ، ކޮމިޓީގެ 3 މެމްބަރުން އެކުގައި މަޖިލީހުގެ އަމީން އާންމްއަށް އެކަމަށް އެދި ލިޔުމުން ހުށަހެޅިދާނެއެވެ. </li>
</ol>

<h3>ތަން</h3>

<ol start="3">
<li>ކޮމިޓީތަކުގެ ބައްދަލުވުންތައް އާންމުކޮށް ބާއްވާނީ މަޖިލިހުގެ ކޮމިޓީ ބައްދަލުވުން ބާއްވާ ކޮޓަރިއެއްގައެވެ. ނަމަވެސް ކޮމިޓީއިން ބޭނުންނަމަ ރާއްޖެއާއި ރާއްޖެއިން ބޭރުގައިވެސް ބައްދަލުވުން ބޭއްވިދާނެއެވެ. </li>
</ol>

<h3>ދުރުން/ ވަރޗުއަލްކޮށް ބައިވެރިވުން</h3>

<ol start="4">
<li>ކޯވިޑް-19 ގެ ބަލިމަޑުކަމުގެ ފަހުން ދުރުން ނުވަތަ ވަރޗުއަލްކޮށް ބައްދަލުވުން ބޭއްވުމުގެ ފުރުސަތު ހުޅުވިގެން ގޮސްފައިވެއެވެ. ކޮމިޓީގެ މެމްބަރުން އަދި ބަޔާން ދިނުމަށް ހާޒިރުކުރެވޭ ފަރާތްތައްވެސް ދުރުން ކޮމިޓީގެ ބައްދަލުވުންތަކުގައި ބައިވެރިވެވިދާނެއެވެ. އަދި ބައްދަލުވުން ކުރިއަށްގެންދާނެ ގޮތާމެދު އިދާރީ މުވައްޒަފުން ލަފާދެއްވާނެއެވެ. </li>
</ol>

<h3>	ބައްދަލުވުމުގެ މަގްސަދު</h3>

<ol start="5">
<li>ކޮމިޓީގެ ބައްދަލުވުންތައް ބޭއްވުމުގެ 5 މަގްސަދެއް މަޖިލީހުގެ ގަވާއިދުގައި ބަޔާންކޮށްފައިވެއެވެ: </li>
</ol>
<ul>
<li>ގާނޫނު ހެދުން</li>
<li>ސަރުކާރު ޖަވާބުދާރީ ކުރުވުން</li>
<li>ތަހުގީގުކުރުން</li>
<li>އައްޔަންކުރެވިފައިވާ މަގާމުތައް މުރާޖައާކުރުން</li>
<li>މަސައްކަތްތައް ޕްލޭން ކުރުމަށް ބާއްވާ ނުރަސްމީ ބައްދަލުވުން</li>
</ul>

<p>މި މަސައްކަތްތަކަށް ހޭދަކުރެވޭ ވަގުތު، ކޮމިޓީގެ މަސްއޫލިއްޔަތްތަކުގެ ގޮތުން ތަފާތުވާނެއެވެ. މިސާލަކަށް، ސަރުކާރުގެ މަސްއޫލިއްޔަތު އަދާކުރާ މިންވަރު ބަލާ ކޮމިޓީއިން މަސައްކަތްކުރާނީ ސަރުކާރު ޖަވާބުދާރީކުރުވުމަށެވެ. ޤާނޫނު މުރާޖައާކުރުމުގެ މަސައްކަތްކުރާނީ އެކަމާ ގުޅޭ ކޮމިޓީއިންނެވެ. </p>