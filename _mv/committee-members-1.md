---
title: މެމްބަރުން އައްޔަންކުރުން، ފުރަތަމަ ޖަލްސާ އަދި މުގައްރިރުން އިންތިހާބު ކުރުން
subtitle: 
tags: 
author: bryce
---

<img src="../../uploads/docs-banner-4.jpg" alt="Banner" width="755" height="263">

<h3>އައްޔަންކުރުން</h3>

<ol>
<li>ކޮމިޓީތަކަށް ރަސްމީކޮށް މެމްބަރުން އައްޔަންކުރެވެނީ ރައްޔިތުންގެ މަޖިލީހުން އެގޮތަށް ފާސްކުރުމުންނެވެ. ދާއިމީ ކޮމިޓީތަކުގެ މެމްބަރުން، އެމެމްބަރެއްގެ ސިޔާސީ ޕާޓީ ބަދަލުނުވާހާ ހިނދަކު، އެކޮމިޓީއަކަށް އައްޔަންކުރެވެނީ މަޖިލީހުގެ އުމުރު ނިމެންދެންނެވެ. ވަގުތީ ކޮމިޓީތަކުގެ މެމްބަރުން އައްޔަންކުރެވެނީ އެކޮމިޓީއެއްގެ މަސައްކަތުގެ މުއްދަތަށެވެ. </li>
<li>ކޮންމެ ކޮމިޓީއެއްގައި ހިމެނޭ މެމްބަރުންގެ ޖުމްލަ އަދަދާއި، ސިޔާސީ ޕާޓީތަކުގެ ނިސްބަތް ކަނޑައަޅާނީ މަޖިލީހުން، މަޖިލީހުގެ އުމުރުގެ ފެށުމުގައެވެ. </li>
<li>ކޮމިޓީއަށް މެމްބަރުން ނަން ހުށަހަޅާނީ ކޮންމެ ސިޔާސީ ޕާޓީއެއްގެ ލީޑަރ (ނުވަތަ މިނިވަން މެމްބަރުންނަމަ މަޖިލީހުގެ ރައީސެވެ). </li>
<li>ކޮމިޓީ މެމްބަރުން މަގާމުން ވަކިވުމަށް އެދޭނަމަ، އެކަމަށް އެދި މަޖިލީހުގެ ރައީސަށް ލިޔުމުން ހުށަހަޅަންވާނެވެ. </li>
</ol>

<h3>ފުރަތަމަ ބައްދަލުވުން </h3>

<ol start="5">
<li>ކޮމިޓީއަކަށް މެމްބަރަކު އައްޔަންކުރެވިފައިވާނަމަ، ކޮމިޓީގެ ފުރަތަމަ ބައްދަލުވުމުގެ ކުރިން އިދާރީ މުވައްޒަފު މެމްބަރުންނަށް ބައްދަލުވުން އޮންނާނެ ތާރީހާއި ވަގުތު އަންގާނެއެވެ. މިގޮތަށް ކުރިއާލާ މެމްބަރުންނަށް ބައްދަލުވުމުގެ ކުރިން މެމްބަރުންނަށް އެންގުމަކީ އާންމުކޮށް ކަންކުރާ އުސޫލެވެ. </li>
<li>ކޮމިޓީގެ ފުރަތަމަ ބައްދަލުވުމުގެ ކުރިން ކޮމިޓީގެ މަސައްކަތްތަކާ ގުޅުންހުރި މާލީ އަދި އެހެނިހެން މަސްލަހަތަތުތައް ހިމެނޭ ލިސްޓެއް ކޮންމެ މެމްބަރެއްވެސް ކޮމިޓީގެ އިދާރީ މުވައްޒަފަށް ދޭންވާނެއެވެ. މިސާލަކަށް، ބޯޑެއްގެ މެމްބަރެއް ނުވަތަ ޕްރޮފެޝަނަލް މަސްލަހަތުތައް ހާމަކުރަންވާނެއެވެ. އަދި މި ބަޔާން މުގައްރިރު އިންތިހާބުކުރުމުގެ ކުރިން ކޮމިޓީގެ މެމްބަރުންނާ ހިއްސާކުރެވޭނެއެވެ. (އަދި ބައްދަލުވުމުގެ ޔައުމިއްޔާގައި ހިމެނޭނެއެވެ). </li>
</ol>

<h3>ކޮމިޓީގެ މުގައްރިރު އަދި މުގައްރިރުގެ ނައިބު އިންތިހާބުކުރުން </h3>

<p>ކޮމިޓީއިން ކުރާ އެންމެ ފުރަތަމަ މަސައްކަތަކީ މުގައްރިރު އިންތިހާބުކުރުމެވެ. މުގައްރިރަކީ ވަކި ސިޔާސީ ޕާޓީއެއްގެ މެމްބަރަކަށްވުން ލާޒިމެއްނޫނެވެ. </p>

<p>ބައެއް ބޭރު ގައުމުތަކުގެ ގާނޫނުހަދާ މަޖިލިސްތަކުގައި (އިނގިރޭސިވިލާތުގެ ހައުސް އޮފް ކޮމަންސްފަދަ ކޮމަންވެލްތް ގައުމުތަކުގައި) މަޖިލިހަށް ހޮވިފައިވާ މެމްބަރުންގެ ސިޔާސީ ޕާޓީތަކުގެ ނިސްބަތަށްބަލައި، ބައެއް ކޮމިޓީތަކުގެ މުގައްރިރުކަން އިދިކޮޅު ޕާޓީތަކުގެ މެމްބަރުންނަށް ހާއްސަކުރެވެއެވެ. އެގޮތުން އާންމު އުސޫލެއްގެ ގޮތުން، ގިނަ ގާނޫނުހަދާ މަޖިލިސްތަކުގައި ބައެއް ކޮމިޓީތަކުގެ، ހާއްސަކޮށް މާލިއްޔަތު ކޮމިޓީގެ މުގައްރިރަކީ އިދިކޮޅު ޕާޓީގެ މެމްބަރަކެވެ. </p>
