---
title: ކޮމިޓީގެ މުއައްޒަފުން
subtitle: 
tags: 
author: bryce
---

<img src="../../uploads/docs-banner-5.jpg" alt="Banner" width="755" height="263">

<h3>ކޮމިޓީގެ މުވައްޒަފުން </h3>

<ol>
<li>ކޮންމެ ކޮމިޓީއެއްގެ މަސައްކަތަށް އެހީތެރިވުމުގެ ގޮތުން ކޮމިޓީގެ އިދާރީ މުވައްޒަފު ނުވަތަ މަޖިލީހުގެ އިދާރީ މުވައްޒަފުންގެ ތެރޭގައި ހިމެނޭ ދެ އެހީތެރިން ހަރަކާތްތެރިވެއެވެ. ކޮމިޓީގެ އިދާރީ މުވައްޒަފު މަސައްކަތްކުރާނީ ކޮމިޓީގެ ޕްރޮގްރާމް ހިންގުމާއި މަސައްކަތުގެ ޕްލޭންގައިވާ ކަންކަން ކުރިއަށްގެންދިއުމުގައި މުގައްރިރުގެ އެހީތެރިއްގެ ގޮތުންނެވެ. އަދި ވަގުތު ތަންދޭ މިންވަރަކުން ކޮމިޓީގެ އެހެން މެމްބަރުންނަށްވެސް އެހީތެރިވެ ލަފާދޭނެއެވެ. </li>
<li>މުވައްޒަފުންގެ ޓީމުގެ މަސްއޫލިއްޔަތުތަކުގެ ތެރޭގައި: </li>
</ol>
<ul>
<li>ކޮމިޓީގެ ދާއިރާއާގުޅޭ ގޮތުން ފެންމަތިވާ މައްސަލަތައް ދިރާސާކުރުން</li>
<li>ކޮމިޓީއިން ކުރިއަށްގެންދެވިދާނެ ތަހުގީގުތައް ހޯދައި، އޭގައި ހިމެނޭނެ ކަންކަން ކޮމިޓީއަށް ހުށަހެޅުން</li>
<li>ތަހުގީގުކުރާނެ މައްސަލަ ކަނޑައެޅުމަށްފަހު ލިޔުމުން އަދި އަނގަބަހުން ބަޔާންދޭނެ ފަރާތްތައް ދިރާސާކޮށް ހުށަހެޅުން</li>
<li>ކޮމިޓީއިން ބަޔާން ނަގާނެ ފަރާތްތައް ކަނޑައެޅުމުން އަނގަބަހުން ބަޔާން ހޯދުމުގެ ސެޝަން އިންތިޒާމުކުރުން</li>
<li>މިސެޝަންތަކުގެ ބްރީފިންގ އަދި ކުރެވިދާނެ ސުވާލުތައް ތައްޔާރުކުރުން </li>
<li>ތަހުގީގީ މަރުހަލާ އިންތިޒާމުކުރުން</li>
<li>ކޮމިޓީގެ ފަރާތުން ކަމާގުޅޭ މާހިރުންނާއި އެހެނިހެން ސްޓޭކްހޯލްޑަރުންނަށް ގުޅުން </li>
<li>ރަސްމީ ގޮތުން ސަރުކާރުގެ އިދާރާތަކަށް ގުޅައި ވާހަކަދެއްކުން </li>
<li>އާންމު ރައްޔިތުން ހޭލުންތެރިކޮށް ކޮމިޓީއަށް އެކަމުގައި އެހީތެރިވުން</li>
<li>ލިބިފައިވާ ބަޔާންތައް ދިރާސާކުރުން</li>
<li>މައިގަނޑު މައްސަލަތަކާއި ހޯދިފައިވާ ކަންކަމާ ބެހޭގޮތުން ކޮމިޓީއަށް ބްރީފިންގ ދިނުން</li>
<li>ތަހުގީގު ނިމުމަށްފަހު، މުގައްރިރުގެ ފަރާތުން އަދި އެހައިސިއްޔަތުގެ ދަށުން ތައްޔާރުކުރެޥެ ރިޕޯޓުތައް އެކުލަވާލުން</li>
<li>އެހެން މެމްބަރުންގެ އެދުމުގެ މަތިން ރިޕޯޓުތަކަށް ގެންނަންޖެހޭ ބަދަލުތައް ގެނައުން </li>
<li>މުގައްރިރު ކޮމިޓީގެ ފަރާތުން ހިންގާ ހަރަކާތްތަކުގައި އެހީތެރިވެދިނުން</li>
<li>މުގައްރިރު އަދި ކޮމިޓީގެ ފަރާތުން ނޫސްބަޔާން ތައްޔާރުކޮށް، ރިޕޯޓުތައް ޝާއިއުކުރުމުން ނޫސްބަޔާން ނެރުން</li>
<li>ކޮމިޓީގެ ވެބްސައިޓް އަދި މީސްމީޑިއާ ބެލެހެއްޓުން</li>
<li>ކޮމިޓީގެ ދަތުރުތަކާއި ޒިޔާރަތްކުރާ ވަފުދުތަކާއި އެހެނިހެން އިވެންޓްތައް އިންތިޒާމުކުރުން</li>
</ul>

<ol start="3">
<li>ކޮމިޓީގެ އިދާރީ މުވައްޒަފަކީ އެހެން ކޮމިޓީތަކުގެ މަސައްކަތްތަކުގައިވެސް ހަރަކާތްތެރިވާ ފަރާތަކަށް ވެފައި، ވަކިވަކި ކޮމިޓީ މެމްބަރުންނަށް އެހީތެރިކަން ފޯރުކޮށްދިނުމަށް ވަގުތު ނުދެވިދާނެކަން ވިސްނައި އެކަމަށް ސަމާލުވާންވާނެއެވެ. ހަމައެހެންމެ ކޮމިޓީގެ އިދާރީ މުވައްޒަފުންނަކީ ސިޔާސީ ގޮތުން ވަކިކޮޅަކަށް ނުޖެހި މަސައްކަތްކުރަންޖެހޭ މުވައްޒަފުން ކަމުގައިވުމުން، އެއްވެސް ކޮމިޓީ މެމްބަރަކާގުޅޭ ސިޔާސީ ޕާޓީއެއްގެ ބޭނުމަށް ނުވަތަ ފައިދާއަށް މަސައްކަތެއް ނުކުރެވޭނެއެވެ. </li>
<li>ބޭނުންޖެހޭ ހާލަތްތަކުގައި ވަގުތީ ގޮތުން ކޮމިޓީގެ މަސައްކަތްތައް ކުރުމަށް އިތުރު މުވައްޒަފުން ހޯދުމަށް އެދުމަކީ ކޮމިޓީގެ އިހުތިޔާރުގައިވާ ކަމެކެވެ. </li>
<li>އިހުތިރާމާއި އެއްބާރުލުން، އަދި ފުރައްސާރަކުރުމާއި ބިރުދެއްކުމުން ރައްކާތެރިކަން ލިބޭ މަސައްކަތުގެ މާހައުލެއް ކަށަވަރުވުމަކީ ކޮމިޓީގެ މުވައްޒަފުންނަށް ލިބިފައިވާ ހައްގެކެވެ. ކޮންމެ މަޖިލީހަކުންވެސް މަސައްކަތުގެ މާހައުލުގައި ގޯސްކޮށް ހިނގާ މިފަދަ ކަންކަމާގުޅޭ ޝަކުވާ ބަލައިގަނެ، މައްސަލަ ބަލައި، ފިޔަވަޅު އަޅާނެ ގޮތްތައް ކަނޑައަޅަންވާނެއެވެ. </li>
<li>ހަމައެއާއެކު ކޮމިޓީގެ އިދާރީ މުވައްޒަފުންގެ ފަރާތުން އިހުތިރާމާއެކު ހަރުދަނާ ހިދުމަތް ކޮމިޓީގެ މެމްބަރުންނަށް ލިބެންވާނެއެވެ. އިދާރީ މަސައްކަތްތަކާމެދު ހިތްހަމަނުޖެހޭނަމަ، އެކަން އިދާރީ މުވައްޒަފުންނާ ހިއްސާކޮށް، ދެންވެސް މައްސަލަ ހައްލުނުވާނަމަ ކައުންސެލް ޖެނަރަލްއާ ހިސާބަށް މައްސަލަ ގެންދެވިދާނެއެވެ. </li>
<li>އިދާރީ މުވައްޒަފުންނާއެކު އޮންނަ މަސައްކަތުގެ ގުޅުން ވަރުގަދަކުރުމަށް މުގައްރިރު މަސައްކަތް ކުރަންވާނެއެވެ. މިގޮތުން ކޮމިޓީގެ ޕްރޮގްރާމް ހިނގާނެ ގޮތް ކަނޑައަޅާނީ މުގައްރިރު ކަމުގައިވީނަމަވެސް ދުވަހުން ދުވަހަށް ކުރެވޭ މަސައްކަތްތައް ހިންގާނެ ގޮތް ކަނޑައެޅުމުގެ މިނިވަންކަން އިދާރީ މުވައްޒަފަށް ދޭންވާނެއެވެ. ދެފަރާތުން މަސައްކަތް ކުރުމުގައި ހުންނަންޖެހޭ ކަންކަމާއި ކަނޑައަޅަން ބޭނުންވާ އިންތައް، އަދި މިނޫނަސް އެހެނިހެން ޕްރެކްޓިކަލް ކަންކަން، މިސާލަކާށް ރަސްމީ ވަގުތުން ބޭރުގައި ގުޅުން އެންމެ ރަނގަޅުތޯ އަދި ކިހިނެއްތޯ، މިފަދަ ހުރިހާ ކުރީބައިގައި މަޝްވަރާކޮށް ސާފުވެފައި އޮތުން ބޭނުންތެރި ކަމަކަށް ވާނެއެވެ. </li>
</ol>

