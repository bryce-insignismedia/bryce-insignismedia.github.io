---
title: ކޮމިޓީތަކުގެ މަސްއޫލިއްޔަތުތައް، ބާރުތައް އަދި ޖޮއިންޓްކޮމިޓީގެ މަސައްކަތްތައް
subtitle: 
tags: featured
author: bryce
---

<img src="../../uploads/docs-banner-2.jpg" alt="Banner" width="755" height="263">


<h3>ކޮމިޓީގެ މަސްއޫލިއްޔަތުތައް </h3>

<ol>
<li>ކޮމިޓީގެ ދެބާވަތެއްވެއެވެ. އެއީ ދާއިމީ ކޮމިޓީތަކާއި (ދާއިމީ ގޮތެއްގައި އެފައްދާފައިވާ ކޮމިޓީ) އަދި ވަގުތީ ކޮމިޓީތަކެވެ (ވަކި މަސައްކަތަކާ ގުޅޭގޮތުން ވަގުތީ ގޮތުން އުފައްދާފައިވާ ކޮމިޓީ). ގިނަ ދާއިމީ ކޮމިޓީތަކަކީ ސަރުކާރުގެ އިދާރާތައް ޖަވާބުދާރީކުރުވުމުގެ މަސްއޫލިއްޔަތުދީފައިވާ ކޮމިޓީތަކެވެ. އަދި ބައެއް ދާއިމީ ކޮމިޓީތަކަކީ ގަވާއިދު ކޮމިޓީއާއި ޕެޓިޝަން ކޮމިޓީ ފަދަ، ސީދާ މަޖިލީހުގެ މަސައްކަތްތަކާގުޅޭ ގޮތުން އެކުލެވިފައިވާ ކޮމިޓީތަކެވެ. (މަޖިލިހުގެ ކޮމިޓީތަކުގެ ލިސްޓް ބެއްލެވުމަށް ޖަދުވަލު __).</li>
<li>ކޮމިޓީތަކުގެ މަސްއޫލިއްޔަތުތައް މަޖިލިހުގެ ގަވާއިދުގައި ބަޔާންކޮށްފައިވާނެއެވެ. މަޖިލިހުގެ ގަވާއިދުގެ ދަށުން ކޮންމެ ކޮމިޓީއަކަށްވެސް އެކޮމިޓީއެއްގެ މޭންޑޭޓް ކަނޑައެޅުމުގެ މިނިވަންކަން ލިބިގެންވެއެވެ. އަދި އެކޮމިޓީއެއްގެ މަސައްކަތްތައް، މަޖިލިސް ނުވަތަ މަޖިލިހުގެ ރައީސްގެ އިރުޝާދުގެ ދަށުން ކަނޑައަޅައި ކުރިއަށްގެންދެވިދާނެއެވެ. </li>
<li>މަޖިލިހުން ނުވަތަ މަޖިލިހުގެ ރައީސްއަށް ކޮމިޓީތަކަށް މަސައްކަތް ހަވާލުކުރެވިދާނެއެވެ. އަދި ކޮމިޓީތަކުގެ މެދުގައި ހިޔާލުތަފާތުވާ ހާލަތްތަކުގައި މަސައްކަތް ހަވާލުކުރާނެ ކޮމިޓީއެއްވެސް ކަނޑައެޅިދާނެއެވެ. </li>
</ol>

<h3>ކޮމިޓީގެ ބާރުތައް</h3>

<p><strong>ބަޔާންދޭ ފަރާތްތައް ހާޒިރުކުރުމާއި ލިޔެކިޔުން ހުށަހެޅުމަށް އެންގުން <p/></strong>

<ol>
<li>ކޮމިޓީއަށް ބަޔާންދޭ ފަރާތްތައް ހާޒިރުކުރުމާއި، އެކިފަރާތްތަކުގެ މެދުގައި ބަދަލުކުރެވިފައިވާ ލިޔެކިޔުންތަކާއި، ފޮތްތަކާއި، ރިކޯޑިންގތަކާއި، ލިޔުންތަކާއި، ސިޓީ އަދި މިނޫނަސް އެހެނިހެން ލިޔެކިޔުންތައް ކޮމިޓީއަށް ހުށަހެޅުމަށް އެންގުމުގެ ބާރު ކޮންމެ ކޮމިޓީއަކަށްވެސް ލިބިގެންވެއެވެ. މިބާރު ބޭނުންވާ ހިނދެއްގައި ތަންފީޒުކުރުމުގެ ބާރު ލިބިފައިވީނަމަވެސް، އާންމު ގޮތެއްގައި ކޮމިޓީތަކުން މަސައްކަތްކުރާނީ ވީހާވެސް ބޮޑަށް މުއާމަލާތްކުރާ ފަރާތުގެ އެއްބާރުލުމާއެކު ބަޔާން ހޯދުމަށެވެ. </li>
</ol>

<p><strong>ސަބް ކޮމިޓީ އައްޔަންކުރުމުގެ ބާރު<p/></strong>

<ol>
<li>ކަނޑައެޅިފައިވާ މަސްއޫލިއްޔަތެއް އަދާކުރުމަށް ސަބް-ކޮމިޓީ އެފެއްދުމުގެ ބާރު ކޮންމެ ކޮމިޓީއަކަށްވެސް ލިބިގެންވެއެވެ. މައި ކޮމިޓީއަށް ލިބިގެންވާ ހުރިހާ ބާރުތަކަކާއި މަސައްކަތްކުރުމުގައި ގެންގުޅޭ އުސޫލުތައް ސަބް-ކޮމިޓީތަކަށްވެސް ލިބިގެންވެއެވެ. ނަމަވެސް ސަބް-ކޮމިޓީގެ ކޮންމެ ނިންމުމަކަށްވެސް މައި ކޮމިޓީއިން އެއްބަސްވާންވެއެވެ. ސަބް-ކޮމިޓީއިން އެ ސަބް-ކޮމިޓީއެއްގެ މުގައްރިރު އައްޔަންކުރެވިދާނެއެވެ. </li>
</ol>

<p><strong>ޖޮއިންޓް ކޮމިޓީގެ މަސައްކަތް<p/></strong>

<ol>
<li>ދާއިމީ ކޮމިޓީތަކުގެ މަސްއޫލިއްޔަތުތައް އެއްގޮތްވާ ހާލަތްތަކުގައި ޖޮއިންޓް ކޮމިޓީއެއްގެ ގޮތުގައި އެކުގައި މަސައްކަތްކުރުމަށް ނިންމިދާނެއެވެ. މިސާލަކަށް އިގްތިސާދީ އަދި ތިމާވެށްޓާއި މޫސުމަށް އަންނަ ބަދަލާބެހޭ ޖޮއިންޓް ކޮމިޓީ. އެހެން ނޫންނަމަ ނުރަސްމީ ގޮތެއްގައި އެކުގައި މަސައްކަތްކުރުމަށްވެސް ކަނޑައެޅިދާނެއެވެ. </li>
</ol>

<h3>އިމްތިޔާޒު އަދި މައުލޫމާތު ހޯދުމުގެ މިނިވަންކަން </h3>

<p><strong>ކޮމިޓީގެ މަސައްކަތް<p/></strong>

<ol>
<li>ކޮމިޓީގައި ހިނގާ ކަންކަމަކީ މަޖިލީހުގެ އިމްތިޔާޒުތަކުގެ ތެރެއިން ގާނޫނީ ރައްކާތެރިކަން ލިބިގެންވާ ކަންކަމުގެ ތެރޭގައި ހިމެނޭ ކަންކަމެވެ. މާނައަކީ ރަސްމީ ބައްދަލުވުމެއްގައި މެމަބްރަކު ނުވަތަ ބަޔާންދޭ ފަރާތެއް ދައްކާ ވާހަކައަކާ ގުޅިގެން ކޯޓަށް އެފަރާތެއް ހާޒިރެއް ނުކުރެވޭނެއެވެ. ލިބިފައިވާ އިމްތިޔާޒްގެ ދަށުން ލިބިފައިވާ ބަސްބުނުމުގެ މިނިވަންކަން މެމްބަރުން ބޭނުންކުރަންވާނީ ޒިންމާދާރުގޮތެއްގައެވެ. އަދި ކޯޓުގައި ހިނގަމުންދާ މައްސަލަތަކާ ބެހޭގޮތުން ވާހަކަދައްކައިގެން ނުވާނެއެވެ. ނޫސްވެރިންގެ ބައްދަލުވުންތަކާއި ޓީވީ އިންޓަވިއުތައްފަދަ ނުރަސްމީ ހަރަކާތްތަކުގެ ތެރޭގައި ދައްކާ ވާހަކަތައް އިމްތިޔާޒުގެ ދަށުގައި ނުހިމެނެއެވެ. އެހެންކަމުން މެމްބަރުން ދެކެވޭ ވާހަކަތަކަށް އަބަދުވެސް ސަމާލުވާންވާނެއެވެ. </li>
</ol>

<ol>
<li>ކޮމިޓީތަކުގެ ރަސްމީ ބައްދަލުވުންތަކުގައި އަނގަބަހުންދޭ ހެކިބަސް އަދި ބަޔާންތަކާއި ކޮމިޓީތަކުން ބަލައިގެންފައިވާ ލިޔުމުން ހުށަހެޅޭ ބަޔާންތައް މަޖިލިހުގެ އިމްތިޔާޒުތަކުގެ ތެރެއިން ރައްކާތެރިކަން ލިބިފައިވެއެވެ. އުސޫލެއްގެ ގޮތުން މަޖިލީހުގެ ބޭނުމަށް ބަޔާންދިނުމަށް ހާޒިރުކުރެވޭ ފަރާތެއް އަނގަބަހުން ނުވަތަ ލިޔުމުން ހުށަހަޅާ އެއްވެސް ބަޔާނަކާ ގުޅިގެން ކޯޓަށް ހާޒިރުކޮށް ދައުވާއެއް ނުކުރެވޭނެއެވެ. އަދި އެފަދަ ކަމެއްކުރުމަށް މަސައްކަތް ކުރުމަކީ މަޖިލީހުގެ ހުރުމަތްކަނޑާލުމަށް ކުރެވޭ ކަމެއް ކަމުގައި ބެލެވިދާނެއެވެ. ނަމަވެސް، ހަގީގަތަށް ބަލާއިރު، ބައެއް ހާލަތްތަކުގައި މަޖިލީހަށް ބަޔާންދޭ ފަރާތްތައް ރައްކާތެރިކުރުމަކީ ފަސޭހަކަމަކަށް ނުވެދާނެއެވެ. މިސާލަކަށް މަޖިލިހަށް ބަޔާން ދިނުމަށްފަހު ވަޒީފާ ގެއްލޭ ފަރާތްތަކަށް ވަޒީފާ އަނބުރާ ހޯދުމަކީ މަޖިލީހަށް ކުރެވިދާނެކަމަކަށް ނުވެދާނެއެވެ. އެހެންކަމުން ވިސްލްބްލޯވަރޒް ނުވަތަ ހެކިބަސްދޭ ފަރާތްތަކަށް ލަފާދިނުމުގައި މިކަންކަމަށް ސަމާލުވާންވާނެއެވެ. </li>
</ol>

