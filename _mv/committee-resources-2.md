---
title: Other Staff Resources, Expenses & Training
subtitle: Understanding how to use the committee guidance for the Maldives Parliament
tags: 
author: bryce
---

<h3>އެހެނިހެން މަޖިލީހުގެ އިދާރީ މުވައްޒަފުން</h3>

<ol>
<li>މަޖިލީހުގެ އިދާރީ މުވައްޒަފުންގެ އެހެން ސެކްޝަންތަކުގެ އެހީތެރިކަންވެސް ހޯދިދާނެއެވެ: </li>
</ol>
<ul>
<li>މަޖިލީހުގެ ކުތުބުހާނާއިން ބައްދަލުވުންތަކުގެ ޔައުމިއްޔާ، އަދި އަރުޝީފުގައިވާ ލިޔެކިޔުންތައްފަދަ، ބޭނުންވާ މައުލޫމާތު ލިބެން ހުންނާނެއެވެ. މަޖިލީހުގެ ކުތުބުހާނާއަށް އީމެއިލް މެދުވެރިކޮށް library@majilis.gov.mv އަށް އީމެއިލްކުރެވޭނެއެވެ.</li>
<li>މީޑިއާ ޓީމް މެދުވެރިކޮށް ފޮޓޯނެގުމާއި، ވީޑިއޯކުރުމާއި، ނޫސްބަޔާން ލިޔުމާއި، މީސްމީޑިއާ އެކައުންޓްތައް ބެލެހެއްޓުމުގައި އެހީތެރިވެވޭނެއެވެ. މީޑިއާ ޓީމަށް އީމެއިލް މެދުވެރިކޮށް media@majilis.gov.mv އަށް އީމެއިލްކުރެވޭނެއެވެ.</li>
<li>އައިޓީސީ ޓީމް މެދުވެރިކޮށް އައިޓީ އަދި އޯޑިއޯ ވީޑިއޯ، ބައްދަލުވުންތަކުގައި ބޭނުންކުރާ އައިޓީ ވަސީލަތްތައް، އޮންލައިން ބައްދަލުވުންތަކަށް އަދި އެހެންވެސް މުވާސަލާތީ ވަސީލަތްތައް ބޭނުންކުރުމުގައި އެހީތެރިވެވޭނެއެވެ. އައިޓީސީ ޓީމަށް އީމެއިލް މެދުވެރިކޮށް           އަށް އީމެއިލްކުރެވޭނެއެވެ.</li>
</ul>

<h3>ސްޕެޝަލިސްޓް އެޑްވައިޒަރުން</h3>

<ol start="2">
<li>ވަކިވަކި މައްސަލަތައް ބެލުމަށް ނުވަތަ އާންމުގޮތެއްގައި ވިޔަސް، އުޖޫރައެއްގެ ގޮތުން މާބޮޑުނޫން ދުވަހު ރޭޓަކަށް އެއްބަސްވެ، ބޭރުގެ މާހިރުންގެ އެހީ ހޯދުމުގެ ފުރުސަތު ކޮމިޓީއަށް ދިނުމަކީ ރަނގަޅު އުސޫލަކަށް ވެދާނެއެވެ.</li>
</ol>

<h3>ބޭރުން ލިބޭ އެހީ</h3>

<ol start="3"> 
<li>އޮޑިޓަރ ޖެނަރަލްގެ އޮފިސްފަދަ މިނިވަން މުއައްސަސާތަކުގެ އެހީތެރިކަން ކޮމިޓީއަށް ހޯދިދާނެއެވެ.</li>
<li>ކޮމިޓީގެ މަސައްކަތަކާ ގުޅޭގޮތުން އެދާއިރާއަކާގުޅޭ ތައުލީމީ އިދާރާތަކުގެ ނުވަތަ ސްޓޭކްހޯލްޑަރުންގެ ފަންނީ ގާބިލުކަން ބޭނުންކުރެވިދާނެއެވެ. މިސާލަކަށް ކޮމިޓީގެ ފަރާތުން ދިރާސާއެއް ކުރިއަށް ގެންދިއުމަށް އެދެވިދާނެއެވެ. މިގޮތަށް މަސައްކަތެއް ކުރުމަށް ހަވާލުކުރާނަމަ، މަސައްކަތުގެ މިނިވަންކަން އަދި ނިއުޓްރޭލިޓީ ހިފެހެއްޓުމަށް ސަމާލުކަންދޭންވާނެއެވެ.  </li>
</ol>

<h3>މެމްބަރުންގެ މުވައްޒަފުން</h3>

<ol start="5">
<li>ބޭނުންނަމަ، ވަކިވަކި މެމްބަރުންގެ އަމިއްލަ މުވައްޒަފުންގެ އެހީތެރިކަން ކޮމިޓީގެ މަސައްކަތް ކުރުމުގައި ބޭނުންކުރެވިދާނެއެވެ. މުވައްޒަފުންނަށް އާންމުކޮށް ހުޅުވާލައިގެން ބޭއްވޭ ކޮމިޓީގެ ބައްދަލުވުންތަކުގައި ބައިވެރިވެވިދާނެއެވެ. ނަމަވެސް ސިއްރުކުރެވޭ ބައްދަލުވުންތަކާއި، ކޮމިޓީއިން ކުރާ ދަތުރުތަކުގައި ބައިވެރިއެއްނުވެވޭނެއެވެ.</li>
</ol>

<h3>މެމްބަރުންގެ ހަރަދު</h3>

<ol start="6">
<li>ކޮމިޓީގެ ބައްދަލުވުންތަކުގައި ބައިވެރިވުމަށް މެމްބަރުންނަށް އިތުރު އިނާޔަތެއް ލިބެއެވެ. ކޮމިޓީއިން ކުރާ ހަރަދުތައް، މިސާލަކަށް ދަތުރު ހަރަދުތައް، ކުރީބައިގައި މަޖިލީހުގެ އިދާރާއަށް އަންގައި މަޝްވަރާކުރެވިދާނެއެވެ.</li>
</ol>

<h3>ކޮމިޓީ ތަމްރީނު</h3>

<ol start="7">
<li>ބަޔާންނެގުމާއި ދައުލަތުގެ ހަރަދުތައް ދިރާސާކުރުންފަދަ ކޮމިޓީގެ މެމްބަރުންނަށް ތަމްރީނުތަކެއް ބޭނުންވާނަމަ، އެފަދަ ތަމްރީނުތައް އިންތިޒާމުކުރެވިދާނެއެވެ. </li>
</ol>
