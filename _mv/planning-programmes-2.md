---
title: Objective Setting & Effectiveness
subtitle: Understanding how to use the committee guidance for the Maldives Parliament
tags: 
author: bryce
---

<h2>މަގްސަދު ކަނޑައެޅުމާއި ކާމިޔާބު މިންކުރުން</h2>

<ol>
<li>މަޖިލީހުގެ ފަސް އަހަރުގެ ދައުރު ނިމުމުގެ ކުރިން (ނުވަތަ އެއަށްވުރެ ކުރު މުއްދަތެއް ކަމުގައިވިޔަސް) ހާސިލުކުރަން ބޭނުންވާ ކަންކަން ކޮމިޓީގެ މަސައްކަތުގެ ޕްލޭނާއެކު އެއްބަސްވެވިދާނެއެވެ. މީގެ ތެރޭގައި ވަކިވަކި މެމްބަރުން ހާސިލުކުރަން ބޭނުންވާ ކަންކަން އަދި ކޮމިޓީއިން ހާސިލުކުރަން ބޭނުންވާ ކަންކަން ހިމެނެއެވެ. މިކަންކަމަކީ ހަމައެކަނި ކޮމިޓީގެ މަސައްކަތުން ހާސިލުކުރެވިދާނެ ކަންކަން ކަމުގައި ނުވިނަމަވެސް، އެއާމެދު ވިސްނާ މަޝްވަރާކުރުން މުހިންމެވެ. ކޮމިޓީގެ މެމްބަރުންނަކީ ތަފާތު ސިޔާސީ ފިކުރުގެ ފަރާތްތައް ކަމުގައިވުމުން ހުރިހާ ފަހަރަކު އެއް އަމާޒުތަކަކަށް އެއްބަސްނުވެވުނަސް، ހިޔާލުތަފާތުވުންތަކާމެދު ފާޅުގައި މަޝްވަރާކުރެވި އެއްބަސްވެވޭ ކަންކަން ފާހަގަކުރެވުމުން އެކަކު އަނެކަކުގެ ވިސްނުން ދަސްވެ އަދި އެއް އަމާޒަކަށް މަސައްކަތްކުރުމުގެ ރޫހު އާލާވެގެންދާނެއެވެ.</li>
<br>
<li>ކޮމިޓީގެ މަސައްކަތުގެ މަސްއޫލިއްޔަތުތައް ހާސިލުކުރެވޭ މިންވަރު ދެނެގަތުމަށް ބޭނުންކުރެވިދާނެ ލަނޑުދަނޑިތަކެއް ނުވަތަ އަމާޒުތަކަކާމެދު މަޝްވަރާކުރެވިދާނެއެވެ. ކޮމިޓީގެ މަސައްކަތްތައް ހާސިލުކުރެވޭ މިންވަރު ބެލުމަށް ކުއަންޓިޓެވް އަމާޒުތަކެއް ކަނޑައެޅުމަކީ ފަސޭހަކަމަކަށްވީނަމަވެސް، މަސައްކަތްތަކުގެ ފެންވަރު ނުވަތަ ދުރުރާސްތާ ލަނޑުދަނޑިތައް ހާސިލުކުރެވޭ މިންވަރު ކޮލިޓެޓިވްކޮށް ދިރާސާކުރުމަކީ އެހާ ފަސޭހަކަމަކަށް ނުވެދާނެއެވެ. މިފަދަ ލަނޑުދަނޑިތައް ހާސިލުކުރެވޭ މިންވަރު ހާމަކުރުމުން ކޮމިޓީއިން ބުނާ ބަހަށް އަމަލުކުރާކަމާއި އަދި ޖަވާބުދާރީވުމަށް ފަސްނުޖެހޭކަން ހާމަކުރެވޭނެއެވެ. ނަމަވެސް މިއާއެކު ހިރާސްތަކެއްވެސް ވެއެވެ. ހާއްސަކޮށް ހާސިލުނުކުރެވޭފަދަ އެކަށީގެންނުވާ ވަރަށް ދަތި ލަނޑުދަނޑިތަކެއް ކަނޑައަޅައިފައި އެކަންކަން ނާކާމިޔާބުވިކަން ހާމަވުމުން ފަހުން އޭގެ ފާޑުކިޔުން ކޮމިޓީއަށް އަމާޒުވާނެއެވެ. 
</li>
</ol>
